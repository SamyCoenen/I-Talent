+++
# Recent Posts widget.
# Note: this widget will only display if `content/post/` contains posts.

date = "2016-04-20T00:00:00"
draft = false

title = "Eindreflectie"
subtitle = ""
widget = "custom"

# Order that this section will appear in.
weight = 5

+++

Om te eindigen sta ik even stil en reflecteer ik over mijn 184 uren, dit is 24 meer dan het minimum. Dit kwam eigenlijk omdat ik in het tweede jaar geen rekening gehouden had met de minimumgrens van uren per domein. Ik had zeker meer dan genoeg internationale uren maar de seminaries moest ik inhalen, wanneer ik toch het minimum behaald had, zag ik dat de laatste aangeboden seminaries toch wel heel interessant waren waardoor ik mij daarvoor ook ingeschreven heb.

Door deel te nemen aan al deze activiteiten ben ik beter geworden in het flexibel zijn in nieuwe omgevingen en situaties. Ik ben ook beter geworden in sociale omgang, hierdoor zijn mijn soft-skills beter geworden. Niet alleen in een dagelijkse situatie maar ook op professioneel vlak heb ik veel bijgeleerd. Door de internationale reizen heb ik nu ook een globaler netwerk met professionelen in verschillende vakgebieden.

Wanneer ik kennis deel aan anderen, zoals tijdens Study Budy, heb ik ook geleerd om voorbeelden vanuit verschillende punten uit te leggen wanneer er iets niet onmiddellijk begrepen is, hoe beter het empathisch vermogen, hoe sneller dit zal lukken.

Mijn manier van werken is ook veranderd omdat ik geleerd heb om te plannen en taken op te splitsen, hierdoor lijkt een grote opdracht niet meer onmogelijk en kan ik beter inschatten of ik alles op tijd afkrijg.
Ik heb ook ondervonden dat een goed en gevarieerd team cruciaal is om vlot te kunnen werken.

Ik heb veel meer kennis over de hele industrie en ook over nieuwe technologiën. Indien ik zelf zelfstandig zou willen worden of een start-up wil beginnen, weet ik dat er bijvoorbeeld verschillende soorten investeerders zijn zoals fondsen of Angel investors. Ik zou mij de volgende jaren kunnen verdiepen in richtingen die volledig technisch zijn maar het blijft ook belangrijk om veel bedrijfskennis te hebben zodat de bedrijven altijd op de hoogte blijven van de waarde van IT binnen het bedrijf.


De bedrijfscultuur was iets waar ik nog niet zoveel van kende. Er zijn bepaalde houdingen die aangenomen moeten worden tegenover een collega of een baas. Deze verschillen enorm van onderneming tot onderneming. Als informaticastudent is het wel duidelijk dat veel bedrijven op veel verschillende manieren afgestudeerden willen aantrekken.

Door deze ervaringen kan ik mij ook een beter beeld schetsen van wat ik in het leven wil bereiken. Er zijn zeker mogelijkheden die ik nu ken maar waar ik twee jaar geleden geen weet van had. Zowel in de privésector als in de overheidssector.

Een van mijn sterktes is zeker mijn taalvaardigheden, zowel Engels als Frans zijn cruciaal in heel Europa. In Hasselt zelf wordt er amper Frans gesproken maar nog geen 50 km verder in Brussel of aan de Waalse grens wel.

Ik ben ook iemand die niet bang is om verder te werken na de werkuren als ik echt iets af wil hebben. Waar ik wel nog moeite mee heb is het administratieve gedeelte, hier moet ik altijd heel veel moeite voor doen om mij te kunnen blijven focussen.

Tijdens de volgende jaren hoop ik nog veel contacten te kunnen leggen en ook altijd bij te blijven leren. Mijn verwachting op dit moment is dat ik nog een aantal certificaten zal behalen.
